# Els llenguatges de programació

![image](https://github.com/XaSaFa/IntroduccioProgramacio/assets/110727546/708d3143-c7f3-42c6-b6b6-23978a4361a6)

Els ordinadors són màquines creades per a processar informació mitjançant la CPU (Central Porcess Unit). 

Els ordinadors actuals són màquines electròniques alimentades per electricitat, per aquest motiu només entenen dos tipus d'informació: els zeros i els uns.

Per aquest motiu diem que els ordinadors entenen el llenguatge binari. En concret es fan servir unes seqüències de dígits anomenades llenguatge màquina.

## Llenguatge Assembler

Cada instrucció de la CPU té un número corresponent per identificar-la, que és el que entén el processador.

Segons el tipus d’instrucció la CPU també espera trobar els paràmetres per executar-la.

Aquestes instruccions són una sèrie de uns i zeros que només entén l’ordinador i es coneix amb el nom de “Codi Màquina”.

![image](https://github.com/XaSaFa/IntroduccioProgramacio/assets/110727546/a10e63d4-bf3e-4ff2-97fa-ef53eb1fd04a)

El Codi Màquina és molt difícil d’entendre per les persones, per això es va inventar el llenguatge assemblador.

El llenguatge assemblador utilitza codificació mnemotècnica per representar les instruccions. 

**Per exemple:**

ADD EAX, 10 (suma 10 al valor dins registre EAX, emmagatzema el resultat a EAX).

Els programes escrits en codi assemblador es poden passar a codi màquina amb l’ajuda d’un ensamblador.

![image](https://github.com/XaSaFa/IntroduccioProgramacio/assets/110727546/4f44c5e1-86dc-4fc0-91e9-a10d52e7c209)

## Els llenguatges compilats

Als llenguatges compilats s’utilitzen **llenguatges d’alt nivell** que la màquina no pot processar.

Per a que la màquina ho entengui el codi font d’alt nivell ha de passar a codi màquina, aquest procés el fa un programa anomenat **compilador**.

El **codi font** és el codi en llenguatge d’alt nivell escrit per un programador/a.

El compilador no és més que un traductor entre el llenguatge d’alt nivell i el codi màquina, entre el que entenen les persones i el que entén la CPU.

Si hi ha errors en el codi font el compilador donarà errors de compilació i no es generarà el codi màquina executable.

🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎

Activitat: 

1. Busca 3 exemples de llenguatges compilats.
2. Busca el codi font d'un programa "Hello Word" en un dels llenguatges compilats que has trobat.

🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎


